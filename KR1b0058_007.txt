# -*- mode: mandoku-view -*-
#+TITLE: 禹貢會箋
#+DATE: 2015-09-23 09:36:22
#+PROPERTY: JUAN 7
<pb:KR1b0058_WYG_007-1a>¶
欽定四庫全書¶
　禹貢會箋卷七¶
　　　　　　　　　　翰林院檢討徐文靖撰¶
荆河惟豫州¶
　蔡傳曰西南至南條荆山北距大河(箋/)按孔傳西南¶
　至荆山蔡傳以為南條荆山也山在今襄陽府南漳¶
　縣西北河至華隂折而東流豫州在大河之南故曰¶
　北距大河也金史地理志豫州南陽縣有豫山或豫¶
<pb:KR1b0058_WYG_007-1b>¶
　州取名以此¶
伊洛瀍澗既入于河¶
　蔡傳曰山海經曰熊耳之山伊水出焉東北至洛陽¶
　縣南北入于洛郭璞曰熊耳在上洛縣南今商州上¶
　洛縣也(箋/)按中山經蔓渠之山伊水出焉而東流注¶
　于洛郭璞曰今伊水出上洛盧氏縣熊耳山東北至¶
　河南洛陽縣入洛中次山經熊耳之山浮豪之水出¶
　焉而西流注于洛郭曰今在上洛縣南則是經言伊¶
<pb:KR1b0058_WYG_007-2a>¶
　出蔓渠郭言出熊耳非經言也¶
　蔡傳曰地志言伊水出𢎞農盧氏之熊耳非是(箋/)按¶
　晉志盧氏本屬上洛故景純曰伊水出上洛盧氏熊¶
　耳漢志上洛盧氏並屬𢎞農故後漢郡國志京兆上¶
　雒侯國故屬𢎞農熊耳以一山綿亘二縣傳謂非盧¶
　氏熊耳何也伊水出陸渾山亦誤據唐志陸渾山一¶
　名方山在伊闕水經注兩山相對望之若闕今謂之¶
　龍門易緯乾鑿度曰禹鑿龍門闢伊闕即此非伊水¶
<pb:KR1b0058_WYG_007-2b>¶
　出陸渾也一統志云伊水出盧氏縣悶頓嶺流經嵩¶
　縣(漢陸渾/縣也)洛陽偃師縣界入於洛¶
　蔡傳曰洛水地志出𢎞農郡上洛縣冢領山水經謂¶
　之讙舉山今商州洛南縣冢領山也至鞏縣入河(箋/)¶
　按山海經讙舉之山洛水出焉水經因之一統志洛¶
　水出陜西洛南縣(今縣屬/華州)冢領山東流經盧氏永寧¶
　宜陽洛陽偃師鞏縣入河¶
　蔡傳曰瀍水地志出河南郡穀城縣替亭山今河南¶
<pb:KR1b0058_WYG_007-3a>¶
　府河南縣西北有古穀城縣其北山實瀍水所出也¶
　至偃師縣入洛(箋/)按山海經平逢之山南望伊洛東¶
　望穀城之山一統志穀城山在河南府西北五十里¶
　連孟津界舊名替亭山瀍水出此水經注瀍水出替¶
　亭北梓澤中(梓澤地/名也)入洛在偃師縣東(唐志河南有/瀍水避武宗)¶
　(諱名曰/吉水)¶
　蔡傳曰澗水地志出𢎞農郡新安縣東南入於洛今¶
　澠池縣東二十三里新安城是也城東北有白石山¶
<pb:KR1b0058_WYG_007-3b>¶
　即澗水所出酈道元云世謂之廣陽山然則澗水出今¶
　之澠池至新安入洛也(箋/)按尚書洛誥周公曰我乃¶
　卜澗水西瀍水東惟洛食即是水也水經注曰安國¶
　云澗水出澠池山今新安縣西北有一水北出澠池¶
　界東南流逕新安縣而東流入于穀水安國所言當¶
　斯水也然穀水出澠池下合澗水得其通稱或亦指¶
　之為澗水也山海經白石之山澗水出於其隂西北¶
　流注於穀其非為入洛可知(一統志白石山在澠/池縣東北二十三里)¶
<pb:KR1b0058_WYG_007-4a>¶
　蔡傳曰伊瀍澗水入於洛而洛水入於河此言伊洛¶
　瀍澗入於河四水不相合而各入河者盖四水並流¶
　小大相敵故也(箋/)按埤傳曰鄒季友云伊水在洛南¶
　之東瀍澗在洛南之西洛為大伊次之瀍澗水小經¶
　言伊洛瀍澗盖自東南而西北非小大相敵之謂¶
滎波既豬(史記作/滎播)¶
　蔡傳曰滎波二水名孔氏以滎波為一水者非也(箋/)¶
　按水經注晉地道記曰濟自大伾入河與河水鬬南¶
<pb:KR1b0058_WYG_007-4b>¶
　泆為滎尚書曰滎波既豬闞駰曰滎波嶓澤名也(嶓/音)¶
　(波/)故吕忱云嶓水在滎陽謂是水也又按濟自敖山¶
　北溢而為滎注而後泄遂為汴水¶
　蔡傳曰酈道元曰禹塞淫水於滎陽下引河東南以¶
　通淮泗(濟為河所淫/故曰淫水)濟水分河東南流漢明帝使王¶
　景即滎水故瀆東注浚儀謂之浚儀渠漢志謂滎陽¶
　縣有狼蕩渠首受濟者是也南曰狼蕩北曰浚儀其¶
　實一也(箋/)按水經濟水又東逕敖山北又東合滎澤¶
<pb:KR1b0058_WYG_007-5a>¶
　注曰澤水受河水有石門謂之滎口石門也而地形¶
　殊卑盖故滎播所道自此始也曾南豐曰昔禹於滎¶
　澤下分大河為隂溝出之淮泗至浚儀西北復分二¶
　渠其後或曰鴻溝始皇疏之以灌魏郡者是也或曰¶
　浪宕渠自滎陽五池口注鴻溝者是也或曰浚儀渠¶
　漢明帝循河流故瀆作渠(永平中謁者/王吳所作)渠成注浚儀¶
　者是也或曰石門渠靈帝時(建寧/四年)於敖城西北累石¶
　為門以遏渠口者是也將作謁者王吳修汴渠見明¶
<pb:KR1b0058_WYG_007-5b>¶
　帝紀云景誤¶
　蔡傳曰波水周職方豫州其川滎雒其浸波溠爾雅¶
　云水自洛水為波山海經婁&KR0240;之山波水出於其隂¶
　(波水本/作陂)北流注於穀二説不同未知孰是(箋/)按水經¶
　洛水出上洛縣讙舉山又東門水出焉注曰爾雅所¶
　謂洛别為波也又曰洛水自上洛縣東北至拒城之¶
　西北分為二水枝渠東北出為門水也門水又東北¶
　歴陽華之山山海經曰陽華之山門水出焉而東北¶
<pb:KR1b0058_WYG_007-6a>¶
　流至於河七百九十里入洛水鄭樵通志門水在靈¶
　寳縣西南北流為𢎞農澗即禹貢之波水矣至婁涿¶
　之波經本作陂郭注曰世謂之百荅水金史志河南¶
　新安縣有陂水字亦作陂非自洛出之波也周職方¶
　浸波溠波水出魯山縣歇馬嶺流入汝水亦非禹貢¶
　洛出之波也正義曰洪水之時此澤水大動成波浪¶
　既豬言壅遏而為豬蓄水而成澤不濫溢也¶
導菏澤¶
<pb:KR1b0058_WYG_007-6b>¶
　蔡傳曰菏澤地志在濟隂定陶縣東今興仁府濟隂¶
　縣南三里其地有菏山故名其澤為菏澤也盖濟水¶
　所經(箋/)按括地志菏澤在曹州濟隂縣東北九十里¶
　定陶城東水經注菏水上承濟水於濟陽縣東世謂¶
　之五丈溝又曰菏水即泲水之所苞注以成湖澤也¶
　而東與泗水合於湖陵縣西六十里穀庭城下俗謂¶
　之黄水口黄水西北通鉅野澤宋河渠志云導菏水¶
　自開封歴陳留曹濟鄆其廣五丈乾徳三年京師引¶
<pb:KR1b0058_WYG_007-7a>¶
　五丈河造西水磑即此也¶
被孟豬(左傳爾雅作孟諸周禮作望/諸史記作明都漢書盟諸)¶
　蔡傳曰被及也孟豬爾雅作孟諸地志在梁國睢陽¶
　東北今南京虞城縣西北孟諸澤是也(箋/)按孟豬職¶
　方作望諸左傳作孟諸今在歸徳府虞城縣西北十¶
　里水經注孟豬在睢陽縣之東北孔氏曰宋都睢陽¶
　在明豬西南是也闞駰曰不言入而言被者明不常¶
　入也水盛方乃覆被矣金仁山曰自菏澤至孟豬凡¶
<pb:KR1b0058_WYG_007-7b>¶
　百四十里¶
厥土惟壤下土墳壚¶
　蔡傳曰土不言色者其色雜也壚疏也(箋/)按周官大¶
　司徒辨十有二壤之物注曰壤穀土也豫州土宜五¶
　穀職方氏曰豫州其穀宜五種以土壤皆可種穀故¶
　但言壤不言色非以色雜之謂也又周官草人職曰¶
　墳壤用麋勃壤用狐埴壤用豕壤不一而於壤之中¶
　别以墳壚者謂下土也下土者水澤之土猶下地也¶
<pb:KR1b0058_WYG_007-8a>¶
　周官稻人掌稼下土作田凡稼澤是也吕氏春秋曰¶
　凡耕之道必始於壚謂其寡澤而後枯¶
厥田惟中上厥賦錯上中¶
　孔傳曰田第四賦第二又雜出第一(箋/)按吳氏曰冀¶
　賦第一或時數少於豫則降為第二而升豫為上上¶
　也豫賦第二或時數多於冀則升為第一而降冀為¶
　上中也是則錯出之義也¶
厥貢漆枲絺紵¶
<pb:KR1b0058_WYG_007-8b>¶
　蔡傳曰周官載師漆林之征二十而五周以為征而¶
　此乃貢者盖豫州在周為畿内故載師掌其征而不¶
　制貢禹時豫在畿外故有貢也(箋/)按貨殖傳陳夏千¶
　畝漆陳謂陳國夏謂陽夏正禹貢豫州之地故豫有¶
　漆貢非冀比也¶
　蔡傳曰顔師古曰織紵以為布及練然經但言貢枲¶
　與紵成布與未成布不可詳也(箋/)按太宰九職嬪婦¶
　化治絲枲注曰化因形移易也則枲非布可知詩可¶
<pb:KR1b0058_WYG_007-9a>¶
　以漚紵注曰紵麻屬則紵非布可知襄公二十九年¶
　傳子産獻紵衣乃以紵為衣也周禮葛人職以時徵¶
　絺綌之材於山農墨子曰古者聖王夏服絺綌故貢¶
　絺也又為布及練傅氏集解引顔注作綀説文綀布¶
　屬¶
厥篚纖纊(史記作其/篚纖絮)¶
　蔡傳曰纊細綿也(箋/)按小爾雅纊綿也絮之細者曰¶
　纊徐州之纎縞鄭康成曰纎細也豫州之纎纊孔傳¶
<pb:KR1b0058_WYG_007-9b>¶
　曰細綿也蔡氏徐州傳曰纎縞皆繒也至是乃以纎¶
　纊為細綿則仍以纎為細矣¶
錫貢磬錯¶
　蔡傳曰磬錯治磬之錯也(箋/)按周官太宰九貢有器¶
　貢鄭注器貢銀鐵石磬丹漆也考工記曰磬氏為磬¶
　倨句一矩有半其博為一股為二鼓為三假令磬鼓¶
　廣四寸半者股長九寸鼓廣三寸長尺三寸半厚一¶
　寸太厚則聲石而摩其旁太薄則聲播而摩其端故¶
<pb:KR1b0058_WYG_007-10a>¶
　必有錯以治之小雅他山之石可以為錯集傳曰錯¶
　礪石也孔疏曰治玉石曰錯以不常用故必錫命而¶
　後貢也¶
浮于洛達于河(浮於洛史/漢作雒)¶
　蔡傳曰豫州去帝都最近豫之東境徑自入河豫之¶
　西境則浮於洛而後至河也(箋/)按山海經曰洛水成¶
　臯西入河水經洛水東北過鞏縣東又北入於河是¶
　洛水東西皆可入河由洛陽城南經偃師宜陽永寧¶
<pb:KR1b0058_WYG_007-10b>¶
　至鞏縣東以達河此豫之西境浮洛而後至河者也¶
　(魚豢典略云漢火行忌水故洛去水而加佳/然周書有作雒篇周禮其川滎雒皆作雒)大河自¶
　潼闗流入閿鄉達靈寳陜州澠池新安洛陽孟津鞏¶
　縣此豫之東境徑自入河不事浮洛者也然浮洛達¶
　河而後豫州之貢道始全¶
　¶
　¶
　禹貢㑹箋卷七¶

